---
title: Reakční čas a pozornost
description: Každý astronaut musí být neustále ve střehu a mít jak rychlé reakce, tak i reagovat správně
listThumb: /images/cesta/tests/reaction-time-transparent.png
testListShortDescription: Reaction Time is a simple test that measures how quickly you can react to a stimulus.
url: gonogo
---

Astronauti při svých misích často čelí situacím, kde může i drobné zaváhání nebo špatné rozhodnutí vést k vážným následkům. Představte si, že jste na vesmírné stanici a něco se začne dít – bliká kontrolka, houká alarm. Je to problém? Měli byste zmáčknout tlačítko, nebo je to jen falešný poplach? Co když aktivujete nesprávný systém, nebo budete ignorovat důležité varování? I ta nejmenší chyba může vést k velkým problémům. Astronauti proto musí být schopni se soustředit, rychle se rozhodnout a zvolit vždy tu nejvhodnější akci.

Dlouhé mise a vysoká psychická i fyzická zátěž mohou zpomalit reakce a snížit přesnost rozhodování. Díky různým variantám testu lze analyzovat, jak se výkon jednotlivce mění v závislosti na únavě nebo vyčerpání, a předpovědět, jak by se astronaut mohl zachovat při dlouhodobých misích.

::ContentHeader
O úloze
::

Go/No-Go je psychologický test využívající se k měření reakčního času a pozornosti. V psychologii se také používá pro testování jiných kognitivních procesů, jako je schopnost rozhodování nebo potlačení impulzivního chování. V typickém Go/No-Go testu jsou účastníci vystaveni sérii podnětů. Na podněty typu „Go“ (například zelený nápis start) musí co nejrychleji reagovat stisknutím klávesy. Druhým typem jsou „No-Go“ podněty (například červený nápis stop), na které naopak reagovat nesmí. Úspěšné zvládnutí testu závisí na schopnosti rychle rozlišovat mezi podněty a zvolit správnou akci. 

Test nám umožňuje simulovat 


. Účastníci musí sledovat sérii podnětů a rychle se rozhodnout, zda reagovat, nebo ne. Musí být rychlí, přesní a klidní. Na některé podněty musí co nejrychleji reagovat, třeba stisknout tlačítko (to jsou „Go“ podněty). Ale pozor – na jiné signály reagovat vůbec nesmí (to jsou „No-Go“ podněty). Je to jako kdyby někdo řekl „červená – stůj, zelená – jdi!“. V testu se sleduje jednak správné zareagování, ale také rychlost dané reakce.

Klíčové je zaměřit se na důležité informace a ignorovat ty, které odvádějí pozornost. To je velmi podobné tomu, co astronauti zažívají ve stresových a nepředvídatelných podmínkách na palubě vesmírné stanice. Test nám také umožňuje sledovat impulzivní tendence našeho rozhodování. Pokud jedinec často reaguje na „No-Go“ podněty, může to ukazovat na problémy s kontrolou impulzů. Astronaut může mít tudíž velmi rychlé reakce na podněty, ale pokud nejsou jeho impulzivní tendence dostatečně kontrolovány, může reagovat i tam, kde je třeba zachovat klid a nic nedělat.

Další aspekt, který je možné pomocí Go/No-Go testu sledovat, je vliv únavy na pozornost a další kognitivní funkce. 

Test tak může být nápomocen nejen při výběru astronautů, ale také při jejich přípravě na mimořádně náročné podmínky panující na vesmírné stanici. Oni sami jej mohou ve vesmíru používat jako nástroj pro trénování pozornosti či zdokonalování svých reakcí. Díky tomuto nástroji je zároveň možné průběžně monitorovat aktuální kognitivní zdatnost astronautů.

### Tutoriál

Verze 1: na obrazovce uvidíte sérii střídajících se podnětů. Úkolem je reagovat na podnět „GO“ (astronaut) a ignorovat podnět NO-GO (mimozemšťan). V druhé části se stimuly prohodí. Budete tedy reagovat na mimozemšťana a ignorovat astronauta.

Verze 2: na obrazovce uvidíte sérii střídajících se podnětů. Úkolem je reagovat na podnět „GO“ (raketa) a ignorovat podněty NO-GO (UFO talíře). V této ztížené verzi se nachází více UFO talířů, které je potřeba ignorovat, a tudíž se více soustředit. V druhé části se stimuly prohodí. Budete tedy reagovat na všechny UFO talíře a ignorovat raketu.

Verze 3: na obrazovce uvidíte sérii střídajících se dvojic podnětů. Úkolem je reagovat na dvojici podnětů „GO“ (astronaut + raketa) a ignorovat dvojici podnětů NO-GO (mimozemšťan + UFO talíř). Před zahájením testu uvidíte, na jakou konkrétní dvojici máte reagovat.

