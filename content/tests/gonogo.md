---
title: Reakční čas a pozornost
description: Každý astronaut musí být neustále ve střehu a mít jak rychlé reakce, tak i reagovat správně
duration: 10 minut
skill: Reakční čas, Pozornost, Exekutivní kontrola
listThumb: /images/cesta/tests/reaction-time-transparent.png
cardThumb: /images/cesta/tests/illustrations/reaction-illustration.png
icon: /images/cesta/tests/icons/reaction-icon.png
testListShortDescription: V úloze budete mít za úkol reagovat co nejrychleji na série obrázků a zároveň muset ignorovat jiné.
url: gonogo
---

Astronauti při svých misích často čelí situacím, kde může i drobné zaváhání nebo špatné rozhodnutí vést k vážným následkům. Představte si, že jste na vesmírné stanici a něco se začne dít – bliká kontrolka, houká alarm. Je to problém? Měli byste zmáčknout tlačítko, nebo je to jen falešný poplach? Co když aktivujete nesprávný systém, nebo budete ignorovat důležité varování? I ta nejmenší chyba může vést k velkým problémům. Astronauti proto musí být schopni se soustředit, rychle se rozhodnout a zvolit vždy tu nejvhodnější akci. Klíčové je zaměřit se na důležité informace a ignorovat ty, které odvádějí pozornost.

Dlouhé mise a vysoká psychická i fyzická zátěž mohou zpomalit reakce a snížit přesnost rozhodování. Díky různým variantám testu lze analyzovat, jak se výkon jednotlivce mění v závislosti na únavě nebo vyčerpání, a předpovědět, jak by se astronaut mohl zachovat při dlouhodobých misích.

::ContentHeader
O úloze
::

Go/No-Go je test využívaný k měření reakčního času a pozornosti. V psychologii se také používá pro testování dalších procesů, jako je schopnost rozhodování nebo potlačení impulzivního chování. V typickém Go/No-Go testu jsou účastníci vystaveni sérii podnětů, nejčastěji obrázků. Na podněty typu „Go“ (například zelené kolečko) musí co nejrychleji reagovat, zatímco na „No-Go“ podněty (například červené kolečko), naopak reagovat nesmí. Úspěšné zvládnutí testu závisí na schopnosti rychle rozlišovat mezi podněty a zvolit správnou akci. 

Test nám také umožňuje sledovat impulzivní tendence našeho rozhodování. Pokud jedinec často reaguje na „No-Go“ podněty, může to ukazovat na problémy s kontrolou impulzů. Astronaut může mít tudíž velmi rychlé reakce na podněty, ale pokud nejsou jeho impulzivní tendence dostatečně kontrolovány, může reagovat i tam, kde je třeba zachovat klid a nic nedělat.

Test může pomoci nejen při výběru astronautů, ale také při jejich přípravě na mimořádně náročné podmínky panující na vesmírné stanici. Sami jej mohou ve vesmíru používat jako nástroj pro trénování pozornosti či zdokonalování svých reakcí a pomocí úlohy můžeme i průběžně monitorovat jejich aktuální kognitivní stav.

::ContentHeader
Jak to bude probíhat?
::

Celá úloha bude mít čtyři fáze. Ve všech fázích budeš mít za úkol reagovat na podněty „Go“ a ignorovat podněty „No-Go“. Ty se budou fáze od fáze měnit. Tvým úkolem je reagovat správně, ale co nejrychleji. Každý obrázek se objeví jen na chvíli a tak musíš být rychlý/á a soustředěný/á.

**Fáze 1**

Na obrazovce se budou objevovat obrázky astronauta a mimozemšťana. Tvým úkolem bude klikat na **astronauta** (Go podnět) a ignorovat mimozemšťana. Kdykoli se objeví astronaut, co nejrychleji na něj musíš kliknout. Když se objeví mimozemšťan, počkáš, až zmizí.

![phase 1 gono](/images/tutorials/gonogo/gonogo-astronaut-go-tutorial.png)

**Fáze 2**

V druhé části se stimuly prohodí. Budete tedy klikat na **mimozemšťana** a ignorovat astronauta. 

![phase 2 gono](/images/tutorials/gonogo/gonogo-alien-go-tutorial.png)

**Fáze 3**

V téhle fázi budeš mít opět za úkol klikat na obrázek, tentokrát na **raketu**. Ale abychom tě trochu zmátli, tak obrázků, na které reagovat nemáš, bude víc. Krom rakety tak uvidíš mnoho typů UFO talířů, které musíš ignorovat. To určitě bude vyžadovat trochu více soustředění.

![phase 3 gono](/images/tutorials/gonogo/gonogo-rocket-go-tutorial.png)

**Fáze 4**

A v poslední fázi se opět stimuly prohodí. Budeš tedy mít za úkol klikat na **UFO talíře** a ignorovat raketu.

![phase 4 gono](/images/tutorials/gonogo/gonogo-ufo-go-tutorial.png)
