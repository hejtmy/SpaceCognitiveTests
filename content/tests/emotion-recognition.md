---
title: Rozpoznávání emocí
description: Krátý popis úlohy
longDescription: Dlouhý popis úlohy
listThumb: /images/cesta/tests/emotions-transparent.png
testListShortDescription: Reaction Time is a simple test that measures how quickly you can react to a stimulus.
url: emotion-recognition
---

Možná vás napadne myšlenka: *Proč se vůbec zabývat tím, jak dobře dokáží astronauti rozpoznat emoce?* Není snad důležitější, aby zvládali složité úkoly, uměli pracovat ve stavu beztíže, nebo se efektivně dokázali přizpůsobit neočekáváným situacím? Ano, to všechno jsou klíčové dovednosti, ovšem schopnost rozpoznat, jak se ostatní cítí, je pro úspěch vesmírné mise stejně tak důležitá a neměli bychom ji opomíjet!

Představte si situaci: jste několik měsíců uzavřeni v malé vesmírné stanici s několika dalšími lidmi. Není kam utéct, žádný kontakt s rodinou a přáteli, jen vy a vaši kolegové. Aby byla posádka schopna zvládnout náročné úkoly, musí spolupracovat, navzájem si důvěřovat a pomáhat. K tomu je ale zapotřebí umět do jisté míry porozumět tomu, co si ostatní myslí a jak se cítí – a právě tady hraje velkou roli rozpoznávání emocí.

Výrazy obličeje nám totiž mohou prozradit, kdy se někdo bojí, je nervózní, nebo naopak ztrácí soustředění. Přestože jsou astronauti díky svému tréninku jedni z psychicky nejodolnějších jedinců na světě, stále zůstávají pouhými lidmi. Ani oni nejsou imunní vůči únavě, stresu nebo strachu, které jsou nevyhnutelnou součástí zvládání náročných úkolů a dlouhodobého pobytu v nehostinném vesmíru. Každý výraz tak může být vodítkem nebo nápovědou k pochopení jejich aktuálního psychického stavu. Ve vesmíru může totiž i maličkost ohrozit celou misi, v horším případě životy celé posádky. Stačí, aby jeden astronaut udělal chybu, třeba kvůli vyčerpání, špatné náladě nebo nesoustředěnosti. Proto je klíčové, aby astronauti dokázali včas rozpoznat, kdy někdo z posádky není v pořádku a mohli tak včas zakročit a předejít nechtěným situacím.

Dlouhodobý pobyt ve vesmíru je nejen fyzicky, ale i psychicky náročný. Při budoucích vesmírných výpravách mohou astronauti strávit až tři roky v izolaci od zbytku světa, což se bezpochyby podepíše i na jejich duševním stavu. Schopnost rozpoznat a správně reagovat na emoce ostatních je proto VESMÍRNĚ důležitá nejen pro dobré vztahy mezi členy posádky, ale také pro bezpečnost celé mise a úspěšný průzkum hlubokého vesmíru!

::ContentQuote

“The astronauts’ ability to correctly ‘read’ each other’s emotional expressions will be of paramount importance for effective teamwork and mission success. Our findings suggest that their ability to do this may be impaired over time.”

#author
Mathias Basner – spolutvůrce baterie kognitivních testů pro vesmírné lety (Cognition test battery)
::

::ContentHeader
O úloze
::

Test rozpoznávání emocí (anglicky Emotion Recognition Task – ERT) je psychologický nástroj, který je využíván ke zkoumání schopnosti správně identifikovat emoce na základě výrazů obličeje. Vnímání a správné rozpoznání emocí z neverbálních výrazů lidí kolem nás jsou důležitými prvky mezilidské komunikace. Ve standardní podobě testu se objevují fotografie lidí se základními emocionálními výrazy (štěstí, nechuť, strach, smutek, vztek, překvapení, neutrální výraz). Úkolem účastníka je vybrat správný popis emoce.

::ContentHeader
Ukázka úlohy'
::

Část 1

Na obrazovce se budou objevovat obrázky s obličeji. Vaším úkolem bude správně rozpoznat emo a vybrat její popis z několika možností (štěstí, strach, smutek, vztek, překvapení a neutrální výraz). Na výběr odpovědi budete mít neomezené množství času.

Část 2

Úkoů' Každý obrázek se zjeví pouze na zlomek vteřiny, je proto nutné dávat dobrý pozor a na úkol se soustředit. Cílem je rozpoznat emoci v krátkém časovém okně.

Část 3

Probíhá stejně jako minulé verze. Vaším úkolem bude co nejrychleji odhadlit emoci vyobrazenou v obličeji. Obrázky budou v této ztížené verzi testu otočené různými směry, například vzhůru nohama. Tímto způsobem test simuluje reálné scénáře při pobytu na vesmírné stanici, kde kolem vás mohou členové posádky proplouvat různými směry.