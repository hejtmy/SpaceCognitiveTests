---
title: Rozpoznávání emocí
description: Schopnost rozpoznat, jak se ostatní cítí, je pro úspěch vesmírné mise stejně tak důležitá a neměli bychom ji opomíjet!
longDescription: Dlouhý popis úlohy
skill: Rozpoznávání emocí
duration: 5-10 minut
listThumb: /images/cesta/tests/emotions-transparent.png
cardThumb: /images/cesta/tests/illustrations/emotion-illustration.png
icon: /images/cesta/tests/icons/emotion-icon.png
testListShortDescription: V úloze budete mít za úkol rozpoznat emoce na základě výrazů obličeje.
url: emotion-recognition
---

Možná vás napadá: *Proč se vůbec zabývat tím, jak dobře dokáží astronauti rozpoznat emoce?* Není snad důležitější, aby zvládali složité úkoly, uměli pracovat ve stavu beztíže, nebo se efektivně dokázali přizpůsobit neočekáváným situacím? Ano, to všechno jsou klíčové dovednosti, ovšem schopnost rozpoznat, jak se ostatní cítí, je pro úspěch vesmírné mise stejně tak důležitá!

Dlouhodobý pobyt ve vesmíru je nejen fyzicky, ale i psychicky náročný. Při budoucích vesmírných výpravách mohou astronauti strávit až tři roky v izolaci od zbytku světa, což se podepíše i na jejich duševním stavu. Schopnost rozpoznat a správně reagovat na emoce ostatních je proto VESMÍRNĚ důležitá nejen pro dobré vztahy mezi členy posádky, ale také pro bezpečnost celé mise a úspěšný průzkum hlubokého vesmíru!

Představte si, že jste několik měsíců uzavřeni v malé vesmírné stanici s pár dalšími lidmi. Není kam utéct, máte jen omezený kontakt s rodinou a přáteli. Aby byla posádka schopna zvládnout náročné úkoly, musí spolupracovat, navzájem si důvěřovat a pomáhat. K tomu je ale zapotřebí umět do jisté míry porozumět tomu, co si ostatní myslí a jak se cítí – a právě tady hraje velkou roli rozpoznávání emocí.

::ContentQuote
“The astronauts’ ability to correctly ‘read’ each other’s emotional expressions will be of paramount importance for effective teamwork and mission success. Our findings suggest that their ability to do this may be impaired over time.”
#author
Mathias Basner – spolutvůrce baterie kognitivních testů pro vesmírné lety (Cognition test battery)
::

Výrazy obličeje nám mohou prozradit, kdy se někdo bojí, je nervózní, nebo naopak ztrácí soustředění. Přestože jsou astronauti díky svému tréninku jedni z psychicky nejodolnějších jedinců na světě, jsou to stále lidé. Nejsou imunní vůči únavě, stresu nebo strachu, které jsou nevyhnutelnou součástí zvládání náročných úkolů a dlouhodobého pobytu v nehostinném vesmíru. Každý výraz tak může být nápovědou k pochopení, jak na tom zrovna jsou. Ve vesmíru může totiž i maličkost ohrozit misi, v horším případě i životy posádky. Proto je klíčové, aby astronauti dokázali včas rozpoznat, kdy někdo z posádky není v pořádku a mohli tak včas zakročit.

::ContentHeader
O úloze
::

Test rozpoznávání emocí (anglicky Emotion Recognition Task – ERT) je nástroj, který je využíván ke zkoumání schopnosti správně identifikovat emoce na základě výrazů obličeje. Vnímání a správné rozpoznání emocí z neverbálních výrazů lidí kolem nás jsou důležitými prvky mezilidské komunikace. Ve standardní podobě testu se objevují fotografie lidí se základními emocionálními výrazy (štěstí, nechuť, strach, smutek, vztek, překvapení, neutrální výraz). Úkolem účastníka je vybrat správný popis emoce.

::ContentHeader
Jak to bude probíhat?
::

V úloze budeš mít za úkol rozpoznat, co za emoci vyjadřuje obličej na obrázku. Úloha bude mít několik fází, ve kterých se bude lišit na jak dlouho nebo v jaké orientaci obrázky uvidíš. Budeš mít na výběr z několika možností, jak se osoba na obrázku může cítit - **Neutrálně, Smutně, Vesele, Překvapeně či Naštvaně**.

**Fáze 1**

Na obrazovce se budou objevovat obrázky s obličeji. Tvým úkolem bude určit emoci, kterou v obličeji vidíš.  Na odpověď budeš mít neomezené množství času, ale hodnotíme jak správnost, tak rychlost odpovědi. Tak neotálej!

![](/images/tutorials/emotions/neutral.png)
![](/images/tutorials/emotions/sad.png)

**Fáze 2**

Stejná úloha jako minule, ale teď se ti budou obrázky ukazovat jen na malý okamžik. Musíš se proto soustředit a dávat dobrý pozor. V této úloze ale hodnotíme jen odpovědi, takže s výběrem nemusíš spěchat.

**Fáze 3**

Neboť ve vesmíru nejsou lidi vždycky orientovaní stejně a členové posádky můžou kolem tebe proplouvat různými směry, v téhle fázi to zkusíme napodobit. Úloha bude probíhat stejně jako na začátku, tvým úkolem bude co nejrychleji odhalit emoci v obličeji, ale obrázky budou všelijak natočené, například vzhůru nohama.

![](/images/tutorials/emotions/angry.png){style="transform: rotate(180deg);"}
![](/images/tutorials/emotions/happy.png){style="transform: rotate(270deg);"}