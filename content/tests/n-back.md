---
title: Paměť
description: Každý astronaut potřebuje mít výbornou paměť na informace i krátkodobou paměť, aby si zapamatoval a dokálaz zpracovat množství informací, které se na něj v každou chvíli hrnou
longDescription: Dlouhý popis úlohy
listThumb: /images/cesta/tests/n-back-transparent.png
icon: /images/cesta/tests/n-back-icon.png
testListShortDescription: V úloze budete mít za úkol udržet si v paměti informace a rychle reagovat na změny.
url: n-back
---

Pro astronauty jsou dobrá pracovní paměť, kognitivní flexibilita a pozornost zásadními dovednostmi. Jejich práce vyžaduje rychlé zpracování, uchovávání a využití informací v náročných a stresujících podmínkách. Představte si, že letíte na dlouhou misi na Mars. Máte spousty důležitých úkolů: navigovat vesmírnou loď, opravovat systémy nebo hlídat zásoby kyslíku a rychlost lodi zároveň. Váš „mentální pracovní stůl“ – neboli pracovní paměť – hraje obrovskou roli při zvládání těchto úkolů?

Pracovní paměť je něco jako poznámková tabule. Umožňuje vám uchovat si informace, se kterými právě pracujete. Například pokud dostanete instrukci: „Otočte přístroj o 90 stupňů, zmáčkněte tlačítko a nastavte hodnotu na 7,“ pracovní paměť vám všechny tyto informace pomůže zapamatovat a správně provést, aniž byste se museli opakovaně do instrukcí dívat. Bez ní byste zapomněli, jaký byl v první nebo třetí krok a věc by nemusela dopadnout dobře. Ve vesmíru je to obzvláště důležité, protože každá chyba může mít nedohlédnutelné následky. 

A pak tu máme kognitivní flexibilitu – schopnost přizpůsobit se nečekaným změnám. Představte si, že vám během letu přestane fungovat navigační systém. Musíte rychle přejít na záložní plán, najít jiné řešení a zůstat klidní. Kognitivní flexibilita je o tom, jak rychle dokážete změnit strategii a přemýšlet jinak. Astronauti nikdy neví, co se může stát. Může dojít k poruše systému nebo ke změně plánu mise, a to často bez možnosti poradit se s pozemními experty. Kognitivní flexibilita jim pomáhá zachovat klid a zvládnout různé překážky.

::ContentHeader
O Úloze
::

N-back task je test používaný k měření pracovní paměti, kognitivní flexibility a pozornosti. Účastníkovi je postupně prezentována série podnětů (například písmena, číslic nebo obrázků). Úkolem účastníka je reagovat, pokud se aktuální podnět shoduje s podnětem, který se objevil před N kroky - proto *N-back*. Pro zjednodušení: například v „2-back“ úloze máte reagovat, pokud podnět který vidíte nyní je stejný jako ten, který jste viděli předminule. Tedy pokud byste viděli postupně čílsa 1 .. 2 .. 5 .. 2, pak byste na poslední 2 měli zareagovat, protože dva kroky zpět byla zobrazena též 2ka.

![n back example](/images/tutorials/n-back/n-back-planets.png)

Na obrázku vidíte příklad vizuální 2-back úlohy. Účastník vidí sérii obrázků, které se postupně objevují. Úkolem je vždy kliknout na obrázek, který se shoduje s tím, který byl vidět předminule. Neboť pátá planeta, kterou účastník vidí, se shoduje s tou, která byla dvě planety zpět, má za úkol na ní kliknout. Ostatní planety se neopakují a tak by na ně neměl účastník reagovat.

::ContentHeader
Jak to bude probíhat?
::

Úloha bude 2-back, tedy budete mít za úkol reagovat na ty podněty, které jsi viděl/a předminule - takže ne minulý obrázek, ale hned ten před ním. Úloha bude mít několik fází, avšak ty se budou lišit pouze v typu stimulů, které uvidíš.

Fáze 1

V první fázi uvidíš různé obrázky s vesmírnou tématikou. 
![n back 3d](/images/tutorials/n-back/n-back-3d.png);


Fáze 2
Ve druhé fázi uvidíš barevné fraktálové obrazce

![n back abstract](/images/tutorials/n-back/n-back-abstract.png)

Fáze 3

Ve třetí fázi fraktály naberou mimozemský nádech a 3D tvary.

![n back fractals](/images/tutorials/n-back/n-back-fractals.png)

Fáze  4

A v poslední fázi budeš pozorně sledovat a rozlišovat různé planetky.

![n back example](/images/tutorials/n-back/n-back-planets.png)