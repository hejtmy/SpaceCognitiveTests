---
title: Pracovní paměť a flexibilita
description: Každý astronaut potřebuje mít výbornou paměť na informace i krátkodobou paměť, aby si zapamatoval a dokálaz zpracovat množství informací, které se na něj v každou chvíli hrnou
longDescription: Dlouhý popis úlohy
skill: Pracovní paměť, Pozornost, Flexibilita
duration: 10 minut
listThumb: /images/cesta/tests/n-back-transparent.png
cardThumb: /images/cesta/tests/illustrations/memory-illustration.png
icon: /images/cesta/tests/icons/n-back-icon.png
testListShortDescription: V úloze budete mít za úkol udržet si v paměti informace a rychle reagovat na změny.
url: n-back
---
::ContentHeader
Pracovní paměť a flexibilita
::

Pro astronauty jsou dobrá pracovní paměť, kognitivní flexibilita a pozornost zásadními dovednostmi. Jejich práce vyžaduje rychlé zpracování, uchovávání a využití informací v náročných a stresujících podmínkách. Představte si, že letíte na dlouhou misi na Mars. Máte spousty důležitých úkolů: navigovat vesmírnou loď, opravovat systémy nebo hlídat zásoby kyslíku a rychlost lodi zároveň. Váš „mentální pracovní stůl“ – neboli pracovní paměť – hraje obrovskou roli při zvládání těchto úkolů.

Pracovní paměť je něco jako poznámková tabule. Umožňuje nám v mysli držet důležité informace po dobu plnění úkolu. Například pokud dostaneme instrukci: „Otoč přístroj o 90 stupňů, zmáčkni tlačítko a nastav hodnotu na 7,“ pracovní paměť tyto instrukce podrží a umožní nám je správně provést, aniž bychom se museli opakovaně doptávat či kontrolovat zadání. 

A pak tu máme kognitivní flexibilitu – schopnost přizpůsobit se nečekaným změnám. Představte si, že vám během letu přestane fungovat navigační systém. Musíte rychle přejít na záložní plán, najít jiné řešení a zůstat klidní. Kognitivní flexibilita je o tom, jak rychle dokážete změnit strategii a přemýšlet jinak. Astronauti nikdy neví, co se může stát. Může dojít k poruše systému nebo ke změně plánu mise, a to často bez možnosti poradit se s pozemními experty. Kognitivní flexibilita jim pomáhá zachovat klid a zvládnout různé překážky.

::ContentHeader
O úloze
::

N-back task je test používaný k měření pracovní paměti, kognitivní flexibility a pozornosti. Testovanému je postupně prezentována série podnětů (například písmena, číslic nebo obrázků). Úkolem je reagovat, pokud se aktuální podnět shoduje s podnětem, který se objevil před N kroky - proto *N-back*. Pro zjednodušení: například v „2-back“ úloze má účastník za úkol reagovat, pokud podnět který teď vidí, je stejný jako ten, který viděl předminule.

![n back example](/images/tutorials/n-back/n-back-planets.png)

Na obrázku je příklad vizuální 2-back úlohy. Testovaný vidí sérii obrázků, které se objevují postupně (vždy vidí jen jeden). Pokud se obrázek planety shoduje s tou, která byla vidět předminule (2-back), má za úkol kliknout. Neboť pátá planeta se shoduje s planetou, která byla dvě pozice zpět, tak účastník musí reagovat. Ostatní planety se neopakují a tak reagovat nemá.

::ContentHeader
Jak to bude probíhat?
::

Budeme testovat tvojí dovednost udržet v paměti poslední dva obrázky, tedy 2-back. Budeš mít za úkol reagovat na ty podněty, které jsou stejné jako ty, které jsi viděl/a předminule - tedy ne na minulý obrázek, ale hned ten před ním. Úloha bude mít několik fází, ty se budou lišit v tom, co za obrázky uvidíš. Hodnotíme pouze správnost odpovědi, ale musíš stihnout odpovědět, než obrázek zmizí.

**Fáze 1**

V první fázi uvidíš různé obrázky s vesmírnou tématikou. Pokud se obrázek shoduje s tím, který jsi viděl/a předminule, klikni na něj.

![n back 3d](/images/tutorials/n-back/n-back-abstract.png)


**Fáze 2**

Ve druhé fázi uvidíš barevné fraktálové obrazce.

![n back abstract](/images/tutorials/n-back/n-back-fractals.png)

**Fáze 3**

Ve třetí fázi fraktály naberou mimozemský nádech a 3D tvary.

![n back fractals](/images/tutorials/n-back/n-back-3d.png)

**Fáze 4**

A v poslední fázi budeš pozorně sledovat a rozlišovat různé planetky.

![n back example](/images/tutorials/n-back/n-back-planets.png)