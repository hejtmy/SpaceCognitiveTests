---
title: Paměť
description: Každý astronaut potřebuje mít výbornou paměť na informace i krátkodobou paměť, aby si zapamatoval a dokálaz zpracovat množství informací, které se na něj v každou chvíli hrnou
longDescription: Dlouhý popis úlohy
listThumb: /images/cesta/tests/n-back-transparent.png
icon: /images/cesta/tests/n-back-icon.png
testListShortDescription: N-back je úloha, která měří schopnost udržet si informace v krátkodobé paměti
url: n-back
---

Pro astronauty jsou dobrá pracovní paměť, kognitivní flexibilita a pozornost důležitými dovednostmi. Jejich práce totiž vyžaduje rychlé zpracování, uchovávání a využití informací v náročných a stresujících podmínkách. Představte si, že letíte na dlouhou misi na Mars. Máte spousty důležitých úkolů: navigovat vesmírnou loď, opravovat systémy nebo hlídat zásoby kyslíku a rychlost lodi zároveň. Co kdybychom vám řekli, že váš „mentální pracovní stůl“ – neboli pracovní paměť – hraje obrovskou roli při zvládání těchto úkolů?

Pracovní paměť je něco jako mentální poznámková tabule. Umožňuje vám uchovat si informace, se kterými právě pracujete. Například pokud dostanete instrukci: „Otočte přístroj o 90 stupňů, zmáčkněte tlačítko a nastavte hodnotu na 7,“ pracovní paměť vám všechny tyto informace pomůže zapamatovat a správně provést. Bez ní byste zapomněli, jaký byl v instrukci první nebo třetí krok!

Ve vesmíru je to obzvláště důležité, jelikož astronauti musí sledovat spousty věcí najednou: kontrolovat přístroje, komunikovat se Zemí a zároveň si pamatovat postupy pro opravy nebo bezpečnostní pravidla.
Pak tu máme kognitivní flexibilitu – schopnost přizpůsobit se nečekaným změnám. Představte si, že vám během letu přestane fungovat navigační systém. Musíte rychle přejít na záložní plán, najít jiné řešení a zůstat klidní. Kognitivní flexibilita je o tom, jak rychle dokážete změnit strategii a přemýšlet jinak. Astronauti nikdy neví, co se může stát. Může dojít k poruše systému nebo ke změně plánu mise, a to často bez možnosti poradit se s pozemními experty. Kognitivní flexibilita jim pomáhá zachovat klid a zvládnout různé překážky.

N-back task je jedním z nástrojů, který tyto schopnosti hodnotí. Testuje nejen schopnost udržet informace, ale také rychle a přesně reagovat na změny. S rostoucí obtížností úkolu se odhalují limity pracovní paměti a pružnosti myšlení, což pomáhá určit, kteří kandidáti jsou připraveni na extrémní podmínky dlouhodobých misí ve vesmíru. Zároveň je díky tomuto testu možné zkoumat, jak dobře astronauti zvládají multitasking, tedy dělání několika věcí najednou.

::ContentHeader
O Úloze
::

N-back task je psychologický test využívající se k měření pracovní paměti, kognitivní flexibility a pozornosti. Účastníkovi je postupně prezentována série podnětů (například písmena, číslice nebo vizuální vzory). Úkolem je reagovat, pokud se aktuální podnět shoduje s podnětem, který se objevil před n kroky. Pro zjednodušení: na obrazovce se objevují různé podněty, třeba písmena nebo čísla, a vy si musíte pamatovat, co bylo před tím, než se objevil ten aktuální. Například ve verzi „1-back“ si pamatujete, co bylo přímo před tím, co právě vidíte. Ve „2-back“ už musíte pamatovat, co bylo dvě kola zpět. Čím vyšší číslo, tím náročnější úloha! Je totiž zapotřebí uchovávat více informací v pracovní paměti a rychleji je zpracovávat. 

---------


Měření pracovní paměti: Astronauti a piloti musí mít vynikající pracovní paměť, aby si udrželi přehled o velkém množství informací a údajů současně. N-back úloha je citlivým testem na tuto schopnost.

Zátěžové testování: Během náročných letů nebo misí jsou astronauti a piloti vystaveni vysoké kognitivní zátěži. N-back úloha simuluje takové prostředí a prověřuje, jak dobře si účastníci vedou pod tlakem.