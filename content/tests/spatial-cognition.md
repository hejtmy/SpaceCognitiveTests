---
title: Prostorová orientace
description: Prosotorová orientace umožňuje udržovat povědomí o tom, kde co je, a jak se kam rychle dostat
skill: Mentální rotace
duration: 5-10 minut
listThumb: /images/cesta/tests/spatial-nav.png
cardThumb: /images/cesta/tests/illustrations/spatial-illustration.png
icon: /images/cesta/tests/icons/spatial-icon.png
testListShortDescription: V úloze budete mít za úkol v duchu otáčet s obrázkem rakety a vesmírné stanice a rozhodovat se, zdali má raketa točit vlevo či vpravo.
url: spatial-cognition
---
::ContentHeader
Prostorová orientace
::


Vesmír není místo, kde by bylo snadné se zorientovat. Představte si, že jste uvnitř vesmírné stanice na oběžné dráze. Všechno kolem vypadá a funguje jinak než na Zemi – neexistuje nahoře ani dole, gravitace nepůsobí, a co není připevněné ke konstrukci lodi, se volně vznáší, včetně vás a dalších členů posádky. A teď si představte, že musíte co nejrychleji najít nářadí, opravit poškozený systém, nebo identifikovat ovládací panel. Každý chybný pohyb nebo ztráta orientace vás stojí drahocenný čas a může mít vážné následky.

Proto je trénink a testování prostorové orientace pro astronauty zásadní. Díky prostorové orientaci si umíme vytvořit „mentální mapu“ svého okolí, což nám umožňuje pohybovat se efektivně a bezpečně i ve stavu beztíže. Tento typ dovednosti je klíčový nejen při běžném pohybu uvnitř stanice, ale také při výstupech do volného vesmíru. Astronauti si musí být schopni udržet přehled o tom, kde se nacházejí vůči stanici, vůči Zemi a vůči posádce. Jakýkoli omyl v orientaci by mohl znamenat ztrátu cenného času nebo ohrožení bezpečnosti celé mise.

Uvnitř vesmírné stanice se orientace stává každodenní výzvou i rutinou. Astronauti potřebují najít správné moduly, identifikovat své nástroje, nebo rychle reagovat na nouzové situace. Ve stavu beztíže musí přemýšlet ve třech dimenzích a představit si, jak jejich pohyby ovlivní polohu ostatních předmětů. Orientace ve 3D prostoru je rovněž klíčová pro samotné pilotování vesmírných lodí a vozidel, kde je nutné přesně manévrovat při přistání nebo dokování, nebo při výstupech do volného vesmíru, kdy musí astronaut držet přehled o tom, kde je přetlaková komora či bezpečnostní lano.

Díky intenzivnímu tréninku na Zemi, například v obřích bazénech simulujících beztížný stav, se astronauti učí nejen vnímat prostor kolem sebe, ale i předvídat, jak se změní jejich orientace při otočení nebo pohybu vzhůru nohama.

::ContentHeader
O úloze
::

Test mentální rotace je nástroj určený ke zkoumání schopnosti vnímat a správně interpretovat prostorové vztahy a v duchu s nimi manipulovat. Tento test pomáhá hodnotit schopnost rychle se zorientovat, představit si prostorové změny a rozhodnout se, jak správně postupovat – dovednosti, které jsou klíčové při navigaci a řešení problémů v neznámém i známém prostředí, například ve vesmírné stanici nebo na oběžné dráze. 

::ContentHeader
Jak to bude probíhat
::

Úloha bude mít tři fáze. Ve všech se budeš rozhodovat, kterým směrem má zatočit raketa, aby doletěla na stanici nejkratší cestou. V jednotlivých fázích se bude zvyšovat obtížnost a raketa bude létat různými směry. Na řešení máš neomezený čas, ale hodnotíme nejen správnost odpovědi, ale i tvoji rychlost.

Fáze 1

První fáze je rozehřívací. Raketa se bude pohybovat vždy směrem nahoru a tvým úkolem bude rozhodnout, zda má pokračovat doleva či doprava.

![spatial navigation example](/images/tutorials/spatial-cognition/spatial-simple.png)

Fáze 2

V druhé fázi se situace trochu ztíží. Raketa bude občas létat směrem nahoru jako v první fázi, ale občas bude létat i dolů. Tvým úkolem bude opět se rozhodnout, kterým směrem se má otočit, aby se správně natočila na stanici.

![spatial navigation example](/images/tutorials/spatial-cognition/spatial-upsidedown.png)

Přestože je na prvním obrázku stanice vpravo, neboť raketa míří směrem dolů, musí zatočit vlevo, aby se k ní dostala.

Fáze 3

V této fázi bude raketa létat i směrem doleva či doprava. Úkol je stále stejný, tedy rozhodnout se, zdali se má otočit vlevo či vpravo, ale možných stituací bude více a budou se střídat.

![spatial navigation example](/images/tutorials/spatial-cognition/spatial-rotated.png)