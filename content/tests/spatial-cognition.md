---
title: Prostorová orientace
description: Prosotorová orientace umožňuje udržovat povědomí o tom, kde co je, a jak se kam rychle dostat
listThumb: /images/cesta/tests/spatial-nav.png
testListShortDescription: V úloze budete mít za úkol v duchu otáčet s obrázkem rakety a vesmírné stanice a rozhodovat se, zdali má raketa točit vlevo či vpravo.
url: spatial-cognition
---

Vesmír není místo, kde by bylo snadné se zorientovat. Představte si, že jste na oběžné dráze, uvnitř vesmírné stanice. Všechno kolem vás vypadá a funguje jinak než na Zemi – neexistuje nahoře ani dole, gravitace nepůsobí, a co není připevněné ke konstrukci lodi, volně se vznáší, včetně vás a vaší posádky. Teď si představte, že máte za úkol rychle najít správné nářadí, opravit poškozený systém, nebo identifikovat ovládací panel. Každý chybný pohyb nebo ztráta orientace vás stojí drahocenný čas a může mít vážné následky.

Právě proto je trénink prostorové orientace pro astronauty zásadní. Díky němu se učí vytvářet si „mentální mapu“ svého okolí, což jim umožňuje pohybovat se efektivně a bezpečně i ve stavu beztíže. Tento typ dovednosti je klíčový nejen při běžném pohybu uvnitř stanice, ale také při výstupech do volného vesmíru. Astronauti si musí být schopni udržet přehled o tom, kde se nacházejí vůči stanici, vůči Zemi a vůči svým kolegům. Jakýkoli omyl v orientaci by mohl znamenat ztrátu cenného času nebo ohrožení bezpečnosti celé mise.

Uvnitř vesmírné stanice se orientace stává každodenní výzvou i rutinou. Astronauti potřebují najít správné moduly, identifikovat své nástroje, nebo rychle reagovat na nouzové situace. Ve stavu beztíže musí přemýšlet ve třech dimenzích a představit si, jak jejich pohyby ovlivní polohu ostatních předmětů. Orientace ve 3D prostoru je rovněž klíčová pro samotné pilotování vesmírných lodí a vozidel, kde je nutné přesně manévrovat při přistání nebo dokování.

Schopnost orientace je nejvíce prověřena při výstupech do volného vesmíru. Například při opravách na vnější straně stanice astronauti používají pouze své nástroje, pracovní paměť a vizuální vodítka, aby se zorientovali v nekonečném prostoru. Mít přehled o tom, kde se nacházejí vůči stanici, kde je bezpečnostní lano, nebo kterým směrem se nachází přetlaková komora, může být otázkou života a smrti.

Díky intenzivnímu tréninku na Zemi, například v obřích bazénech simulujících beztížný stav, se astronauti učí nejen vnímat prostor kolem sebe, ale i předvídat, jak se změní jejich orientace při otočení nebo pohybu. vzhůru nohama Tato dovednost je nenahraditelná nejen ve vesmíru, ale i při složitých úkolech v technickém prostředí stanice.

::ContentHeader
O Úloze
::

Test prostorové orientace (anglicky Spatial Orientation Task) je nástroj určený ke zkoumání schopnosti vnímat a správně interpretovat prostorové vztahy. V našem testu, zaměřeném na simulaci orientace ve vesmíru, bude vaším úkolem se rozhodnout, kterým směrem by měla raketa letět, aby dosáhla svého cíle v podobě vesmírné stanice. Tento test pomáhá hodnotit schopnost rychle se zorientovat, představit si prostorové změny a rozhodnout se, jak správně postupovat – dovednosti, které jsou klíčové při navigaci a řešení problémů v neznámém i známém prostředí, například ve vesmírné stanici nebo na oběžné dráze. 

::ContentHeader
Jak to bude probíhat
::

Úloha bude mít tři fáze. Ve všech budete rozhodovat, kterým směrem má raketa letět, aby dosáhla stanice. V každé fázi se bude zvyšovat obtížnost, například se budete muset rozhodnout, zda letět rovně, doleva nebo doprava, nebo zda se otočit o 90 stupňů. Úloha má neomezený čas, ale hodnotíme nejen správnost odpovědi, ale i rychlost.

Fáze 1

První fáze je rozehřívací. Raketa se bude pohybovat vždy směrem nahoru a vaším úkolem bude rozhodnout, zda má pokračovat doleva či doprava.

![spatial navigation example](/images/tutorials/spatial-cognition/spatial-simple.png)

Fáze 2

V druhé fázi se situace trochu ztíží. Raketa bude občas létat směrem nahoru jako v první fázi, ale občas bude létat i dolů. Vaším úkolem bude opět se rozhodnout, kterým směrem se má otočit, aby se správně natočila na stanici.

![spatial navigation example](/images/tutorials/spatial-cognition/spatial-upsidedown.png)

Fáze 3

V této fázi bude raketa létat i směrem doleva či doprava. Úkol je stále stejný, tedy rozhodnout se, zdali se má otočit vlevo či vpravo, ale možných stituací bude více a budou se střídat.

![spatial navigation example](/images/tutorials/spatial-cognition/spatial-rotated.png)